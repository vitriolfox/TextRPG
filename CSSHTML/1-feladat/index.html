<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Kutikula</title>
    <link rel="stylesheet" href="style.css">
    <link href="https://fonts.googleapis.com/css?family=Crete+Round" rel="stylesheet">
    <link href="https://fonts.googleapis.com/css?family=Open+Sans" rel="stylesheet">
</head>
<body>
    <div>
<h1 id="title">A szájhagyomány a legerősebb hívószó</h1>

<p>Véget ért a nyári mozis szezon, <em> úgyhogy a tavalyi évhez hasonlóan megnéztük</em>, melyik filmre ült be a legtöbb magyar. 2016-hoz képest a <strong> legnagyobb változás a magyar film</strong> feltámadása: a tavasszal bemutatott Kincsem (439 ezer néző!) mellett a <span> nyári Pappa pia is komoly közönségsiker</span>, amellett, hogy a Testről és a lélekről, valamint az 1945 is szép számokat tudott hozni. </p>
<h2>Gru 3: 567 ezer néző</h2>
<img src="gru.jpg" alt="Gru">
<p class="photo-comment">Fotó:Universal Pictures</p>
<p>Régóta tudjuk, hogy a magyarok odavannak a Minyonokért és gazdájukért, a mára már jó útra tért szupergonoszért, Gruért is. 138 859 nézővel indított július elején, ami minden idők 9. legerősebb kezdése a magyar mozikban, és később sem veszített sokat a népszerűségéből. Jelenleg 567 ezer nézőnél tart, vagyis nem lesz akkora siker, mint a Minyonok 2015-ben, ami 737 ezer nézőt szerzett, de így is nagyon szép teljesítmény, ami az év legjobbja is lehetne, ha nem folytatódna idén a Star Wars a 8. epizóddal. Ebben a helyzetben talán mellékes is, hogy maga a film hogyan sikerült, <a href="http://dex.hu/x.php?id=index_kultur_cikklink&url=http%3A%2F%2Findex.hu%2Fkultur%2Fcinematrix%2F2017%2F07%2F01%2Fgru_3_minyon_despicable_me_kritika%2F" target="_blank"> mindenesetre kritikánkban elnézőek voltunk</a> a nyilvánvaló bugyutaságaival szemben.</p>
<h2>A Karib-tenger kalózai: Salazár bosszúja: 333 ezer néző</h2>
<img src="karib.jpg" alt="Karib">
<p class="photo-comment">Fotó:Disney</p>
<p>A magyarok szemében nem csökkent túl sokat Johnny Depp ázsiója. A Karib-tenger kalózai sorozat legújabb része az Egyesült Államokban szinte megbukott, a világ többi részén viszont legalább annyira ki voltak rá éhezve a nézők, mint a magyarok. 618 millió dollár jött össze a világ összes tájáról, amihez 1,8 millió dollárral járultak hozzá a hazai nézők, ami 333 ezres nézőszámot jelent. Az amerikai kudarc ellenére az is valószínűsíthető, hogy újabb epizóddal folytatódik a sorozat. Valószínűleg hiábavaló a remény, hogy abba majd szorul majd valami eredetiség, mert a Salazár bosszúja túl sok meglepetést nem tartogatott.</p>
<h2>A galaxis őrzői vol. 2: 295 ezer néző
    galaxis őrzői 2.</h2>
<img src="galaxis.jpg" alt="Galaxis">
<p class="photo-comment">Fotó:Disney</p>
<p>Az Egyesült Államokban a képregényfilmek terén mindent vitt a Wonder Woman, amire a magyarok sokkal kevésbé kattantak rá. Sokkal népszerűbb volt a Marvel idei nagy dobása, A galaxis őrzői folytatása. Star Lord és a többiek kalandjára már az első hétvégén 104 ezer ember volt kíváncsi, míg Wonder Womannek összesen 147 ezer nézőt sikerült megnyernie magának. James Gunn filmje a Marvel-filmek hazai versenyében is elég jól áll, 295 ezren látták, amivel sikerült megelőznie a tavaly bemutatott Amerika Kapitány: Polgárháborút, és a negyedik legsikeresebb a házi versenyben. Magáról a filmről megoszlottak a vélemények, amit egy spoileres podcastben is kitárgyaltunk, ahol inkább a pozitívumok kerültek túlsúlyba, kritikánkban viszont a problémákat foglaltuk össze.</p>
</div>
</body>
</html>